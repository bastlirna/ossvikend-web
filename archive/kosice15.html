 <!DOCTYPE html>
<html lang="sk-SK">
<head>
	<meta name="viewport" content="width=device-width, initial-scale=1">
	<meta charset="utf-8">

	<title>OSS Víkend Bratislava | Program</title>
	<link rel="stylesheet" href="../w3.css">
	<link rel="stylesheet" href="../oss.css">
</head>
<body>

<div class="oss-main">
    <div class="w3-content">
    <h4>OSS Víkend</h4>
    <h4>10. a 11. októbra 2015, Prírodovedecká fakulta UPJŠ, Košice</h4>
<p>
<strong>Michal Chovanec: Q learning - ako sa učia roboti (30-40 min.)</strong><br>
<strong>Abstrakt.</strong> Problémy riešené robotmi sú často tak zložité, že ani programátor nevie presný postup úkonov, ktoré vedú k splneniu cieľa - roboti riešia stále zložitejšie úlohy, a klasický programátorsky prístup - vetvenia if then strácajú vo veľkých stavových priestorov zmysel.<br>
Existuje však zopár vzácnych prípadov, kedy ako tvorcovia programu vieme povedať, ako dobré, či zlé rozhodnutie robot urobil - minimálne vtedy keď už dosiahol cieľ, robot dostáva akési odmeny, či tresty.<br>
Ukážem, ako je možné použit Q-learning (vraj hit súčasnej AI, no uvidíme ...) na riešenie takýchto problémov, zamerané to bude najmä na vhodnú interpretáciu stavov v ktorých sa robot nachádza a úkonov ktoré môže robiť, pomocou neúronovej siete, ktorej topológia je inšpirovaná neokortexovým stĺpcom - stavebný kameň mozgovej kôry.<br>
Sofvér je napísaný v C++, s použitím štandardu C11, s ohľadom na NASA JPL C štandart, kompilovaný s G++. Dôraz bol kladený na spracovanie v reálnom čase (4..20ms) - program musí do tejto doby vypočítať odpoveď, čo je pre veľké stavové priestory neľahká úloha. Zdrojáky a výsledky prebiehajúcich experimentov sú tu https://github.com/michalnand/aeris<br>
<br>
<strong>Ing. Peter Guľaš: GIMP a jeho možnosti (40 min.)</strong><br>
<strong>Abstrakt.</strong> Rastrový editor svojim menej intuitívnym prostredím nepriťahuje veľkú pozornosť profesionálnych grafikov a webdizajnérov. Okrem toho, že sa jedná o slobodný softvér sa po viacerých stránkach vyrovná svojimi možnosťami komerčným aplikáciám. Náplňou našej prednášky bude ukázať niekoľko možností, ktoré poskytuje pri vytváraní grafiky a úpravách fotografií.<br>
<br>
<strong>Ferdinand Majerech: Tvorba grafiky pre hry a Blender (60 min.)</strong><br>
<strong>Abstrakt.</strong>  Počítačové hry vyžadujú špecifický prístup k tvorbe grafiky kvôli potrebe vyrenderovať scénu za zlomok sekundy, využiť obmedzené featury herných enginov a umožniť interaktivitu samotnej grafiky. Blender sa ako jeden z mála open source grafických programov začal v tejto oblasti hromadne presadzovať.<br>
Predstavíme si špecifiká tvorby grafiky pre hry práve cez Blender a jeho featury. Príspevok sa dotkne väčšiny činností okolo tvorby herného 3D modelu, bez zachádzania do detailov; nie sú potrebné žiadne predošlé znalosti o tvorbe grafiky. Nejde o kompletné predstavenie featur Blenderu; to by si vyžadovalo celý semester prednášok. Príspevok ale bude užitočný aj pre ľudí, ktorí chcú v Blenderi robiť nehernú grafiku, keďže základy sú spoločné.<br>
<br>
<strong>Michal Matúšov: Počítačom podporovaný preklad v kontexte wikimédie (30 min.)</strong><br>
<strong>Abstrakt.</strong> Dávnym snom ľudstva (aspoň od éry strojov) je aby stroj rozumel ľudskej reči. Tejto oblasti sa v súčasnosti venuje spracovanie prirodzeného jazyka (NLP) so svojími mnohými obormi. Jednou z jeho praktických aplikácií je počítačom podporovaný preklad (CAT). Zahŕňa širokú paletu nástrojov a metód, napríklad strojový preklad a prekladovú pamäť, vďaka ktorým môžu prekladatelia robiť svoju prácu ľahšie, rýchlejšie a presnejšie.<br>
Svoje uplatnenie si našiel aj na Wikipédii, slobodnej internetovej encyklopédii, ktorá stojí hlavne na textoch a prekladanie považuje za strategicky významné. Už skoro rok na nej pracuje program Prekladanie Obsahu, ktorý pomohol so vznikom desaťtisícov nových článkov. Avšak možnosti nástrojov pre slovenčinu sú zatiaľ skromnejšie. V prednáške predstavím súčasný stav CAT v kontexte wikimédie, blízky vývoj aj otvorené problémy.
</p>
    </div>

    <div class="w3-container w3-light-white w3-border-top w3-small oss-grey">
            <p>© Spoločnosť pre otvorené informačné technológie</p>
    </div>
</div>

</body>
</html>

